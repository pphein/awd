# About Web

လူကြီးမင်းတို့လုပ်ငန်းအတွက် website ရှိပြီလား။ အချက်အလက်တွေရှာဖို့ websiteထဲဝင်ကြည့်လိုက်လေ။ website ကနေတဆင့် booking လုပ်လို့ရတယ်နော်ဆိုတာမျိုး ကျနော်တို့ကြားဖူးကြမှာပါ။ ဒီတော့ website ဆိုတာဘာလဲ website တခုကို ဘယ်လိုတည်ဆောက်ကြမလဲဆိုတာမစခင် web technologyနဲ့ သက်ဆိုင်တာသိဖို့လိုပါတယ်။ ကျနော် web technology အကြောင်းကို မျှဝေတဲ့အခါမှာ အောက်ကtopicလေးတွေကို သိသင့်သလောက်သိရအောင် ပြောပြပေးချင်ပါတယ်။
* [website](#website)
* [web pages](#web-pages)
* [web browsers](#web-browsers)
* [www (world wide web)](#www-world-wide-web)

## website

ပထမဆုံးပြောပြချင်တာကတော့ websiteဆိုတာကိုပေါ့နော်။ ခုလိုနည်းပညာခေတ်မှာ websiteဆိုတာဘာလဲကတော့ တော်တော်များများသိထားပြီးဖြစ်မှာပါ။ အင်တာနက်ကနေတဆင့် အချက်အလက်တွေဖော်ပြဖို့ ကိုယ့်ရဲ့productတွေ ကုန်ပစ္စည်းတွေအကြောင်းကို ရှင်းပြဖို့ ကိုယ့်ရဲ့ customerတွေကို ကုန်ပစ္စည်းတွေကို မိတ်ဆက်ပြသထားရင်း ဝယ်ယူလိုသူတွေအတွက်လဲ တထိုင်တည်း တယ်ယူနိုင်ငွေပေးချေနိုင်ထားမျိုးလုပ်နိုင်ပါတယ်။ ဒါကြောင့်လဲ စီးပွားရေးလုပ်ငန်းတော်တော်များများဟာ ကိုယ့်လုပ်ငန်းအတွက် websiteတခုကို တည်ဆောက်ကြရင်း customerရဲ့ အိမ်အရောက် internet ကနေတဆင့် ကိုယ့်ဈေးကွက်ကိုချဲ့ထွင်လုပ်ကိုင်လာကြပါတယ်။ ဆက်ရရင် website ဆိုရာမှာ static website နဲ့ dynamic website ( CMS or web application) ဆိုတာမျိုး အကြမ်းဖျင်းကွဲတာရှိပါတယ်။ 

Static website ဆိုတာကတော့ ကိုယ့်လုပ်ငန်းနဲ့ဆိုင်တဲ့ အပြောင်းအလဲသိပ်မရှိနိုင်တဲ့ အချက်အလက်တွေကို website တခုအဖြစ် တည်ဆောက်ထားတာမျိုးကို ခေါ်နိုင်ပါတယ်။ ဥပမာ - ကိုယ့်ရဲ့ profile websiteလိုမျိုး၊ Organizationတခုခု Foundation တခုခုရဲ့ information ကို ဖော်ပြထားတဲ့ website လိုမျိုး fixed content ဖြစ်တဲ့ websiteတွေပေါ့။ Dynamic website ဆိုတာမျိုးကကျ content အပြောင်းအလဲကို ကိုယ်တိုင် ပြင်လို့ရတာမျိုး အချိန်နဲ့တပြေးညီ အချက်အလက်ကို ပြုပြင်ပြောင်းလဲဖို့လိုတဲ့ Business တွေမှာ အဲ့လို websiteကို အသုံးပြုတည်ဆောက်လေ့ရှိပါတယ်။ ဥပမာ Blogတွေ ကုန်ပစ္စည်းအချက်အလက်တွေကို ဖော်ပြတဲ့websiteမျိုးတွေဟာ Content Management System (CMS) website အမျိုးအစားတွေဖြစ်ကြပြီး website ကနေတဆင့် customer ကိုယ်တိုင် order တင်တာ booking လုပ်တာကအစ online ငွေပေးချေတာမျိုးအထိလုပ်လို့ရနိုင်တဲ့ web application ပေါ့။

## web pages

web page တွေဆိုတာကတော့ website တခုသာ စာအုပ်တအုပ်ဆိုခဲ့ရင် အဲ့website မှာကြည့်လို့ရနိုင်တဲ့ မြင်ကွင်းပေါ့။ နောက်ပြီး buttonတခုခုကို နှိပ်ပြီး တခြားမတူညီတဲ့အချက်အလက်ကို ကြည့်နိုင်တာမျိုးဟာ စာအုပ်တအုပ်ရဲ့စာမျက်နှာတွေလိုပဲ website တခုရဲ့ web pages တွေပေါ့။ စာမျက်နှာတွေစုချုပ်ထားတာ စာအုပ်တအုပ်ဖြစ်လာသလို web pagesတွေကို ဖွဲ့စည်းပြီး websiteတခုဖြစ်လာတာမျိုးပေ့ါ။ နောက်ပိုင်းကျတော့ SPAလို့ခေါ်တဲ့ Single Page Application တွေခတ်စားလာတယ်။ web pageတွေအများကြီးခွဲမရေးတော့ဘဲ page တခုတည်းမှာတင် ကိုယ်ပြချင်တဲ့ contentတွေ အချက်အလက်တွေကို ပြောင်းလဲပြနိုင်အောင် တည်ဆောက်ထားတာမျိုးပေါ့။ 

## web browsers
အပေါ်ကပြောခဲ့တဲ့websiteတွေအကြောင်း နည်းနည်းတီးမိခေါက်မိရှိပြီဆိုတော့ website တခုခုကို ကိုယ်တိုင်ဝင်ကြည့်တဲ့အခါ web browserကို သုံးရတာမျိုးရှိလာပြီပေါ့။ googgle chrome လား firefoxလား စတဲ့ web browser တခုခုကိုတော့ ကိုယ့်ကွန်ပျူတာမှာ ဒါမှမဟုတ် ကိုယ့်ဖုန်းမှာ install လုပ်ထားရပါလိမ့်မယ်။ အဲဒီလို web browser လို့ခေါ့်တဲ့ computer software ဒါမှမဟုတ် phone application တွေဟာ အင်တာနက်ကိုသုံးပြီး websiteတွေဝင်ကြည့်လို့ ရနိုင်ရုံသာမကပါဘူး။ တခြား file typeတွေဖြစ်တဲ့ video, image, pdf, mp3, text လိုမျိုး ဖိုင်တွေပါဖွင့်လို့ရတဲ့ softwareတွေဖြစ်ပါတယ်။ ကိုယ်စက်ထဲက video ဖိုင်ဖြစ်ဖြစ် pdfဖိုင်ဖြစ်ဖြစ် တခုခုကို စက်ထဲ browser နဲ့ဖွင့်နိုင်ပါတယ်။ chrome ဖြစ်ဖြစ် firefoxဖြစ်ဖြစ်ပေါ့။  အစဆုံးdevelopလုပ်ခဲ့တဲ့ browser ကတော့ WorldWideWeb ပါ။ နောက်ပြောမယ့် topic နဲ့ တူပေမယ့် နောက်topicက နည်းပညာတခုဖြစ်ပြီး အခုပြောတဲ့ worldwideweb က browser softwareတခုရဲ့နာမည်ပါ။ အခုလို မရှုပ်ထွေးရအောင် နောက်ပိုင်းမှာ WorldWideWeb browser software ကို Nexus လို့ နာမည်ပြောင်းခဲ့ပါတယ်။


## www (world wide web)

www လို့ အတိုကောက်ခေါ်တဲ့ world wide web ဆိုတာကို Tim Berners-Lee ဆိုတဲ့ ကွန်ပျူတာပညာရှင်က တီထွင်ခဲ့တာပါ။ CERN မှာ အလုပ်လုပ်ရင်း documents တွေ Data ဖိုင်တွေအများကြီးကို စီမံရတဲ့အခါကြုံရတဲ့ပြဿနာတွေကနေ စိတ်ကူးစိတ်သန်းရခဲ့တာပါ။ HTTP (HyperText Transfer Protocol) နည်းပညာကို သုံးပြီး ပုံတွေ ဗီဒီယိုတွေနဲ့စာတွေ multimedia contentsတွေကို အင်တာနက်ပေါ်ကနေမျှဝေနိုင်ဖို့ တီထွင်ထားတာပါ။ အဲလို multimedia contenstတွေကို web server တင်မယ် web browserတွေကနေတဆင့် ပြန်ပြီး ရယူအသုံးပြုနိုင်မယ့် နည်းပညာပါ။ ကိုယ်တင်ထားတဲ့ ဖိုင်တွေ content တွေ ရှိတဲ့နေရာကို သိနိုင်ဖို့ အဲလိုသိပြီး ရယူအသုံးပြုနိုင်ဖို့ရာ အင်တာနက်လိပ်စာလိုမျိုး URL ကို သုံးရပါတယ်။ ဥပမာ - အောက်မှာပြထားတဲ့ ပုံကို web browserကနေ သွားကြည့်မယ်ဆို https://upload.wikimedia.org/wikipedia/commons/d/d6/URI_syntax_diagram.svg ဆိုတဲ့ လိပ်စာကနေ သွားကြည့်ရမှာပါ။

![URI](https://upload.wikimedia.org/wikipedia/commons/d/d6/URI_syntax_diagram.svg)

ပုံအရ schema ဆိုတာဟာ http, https, ftp စတဲ့ ဖိုင်တွေ အချက်အလက်တွေကို ပေးပို့နိုင်ရယူနိုင်တဲ့ protocol တွေဖြစ်ပြီး ``://`` နောက်ကတော့ ``DNS`` ရယ် ``:port`` ရယ်ပေါ့။ သူနောက်ကဟာကနေ့ ပတ်လမ်းကြောင်းနဲ့ ကိုယ်လိုချင်တဲ့ contentရဲ့ အသေးစိတ်အချက်အလက်တွေပါ။

ချုပ်ရရင် multimedia content တွေကို  web pages တွေမှာထည့်ပြီး ရေးထားသားမယ်။ ပြီးရင် web pagesတွေကို စုစည်းပြီး web serverတခုမှာတင်ထားမယ်။ အဲဒီဖိုင်တွေရဲ့တည်နေရာကို http or https protocolကိုသုံးပြီး ကိုယ်ရဲ့ web browser ကနေတဆင့် URL ကိုရိုက်နှိပ်ပြီး ရယူကြည့်ရှုနိုင်တာမျိုးပေါ့။

![web server](https://www.joomtut.com/images/joomla-tutorials/how-does-a-web-server-work.jpg)